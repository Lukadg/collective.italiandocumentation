Aggiungere una Cartella
========================

**Aggiungere cartelle ad un sito web Plone è il passo fondamentale per
controllare l’organizzazione dei contenuti**

:Traduzione: Giampiero Lago (27/11/2012)
:Impaginazione: Giacomo Spettoli (27/11/2012)
:Revisione: Giacomo Spettoli (19/05/2013)

I pc utilizzano una struttura gerarchica per organizzare i programmi e i files
all’interno del disco rigido. In passato avrai sicuramente creato delle
cartelle (o directory) sul tuo computer per organizzare i tuoi documenti. In
Plone le cartelle sono utilizzate praticamente nello stesso modo, l'unica
differenza è che sono create in un sito web al fine di dare una struttura al
contenuto.

Le cartelle si aggiungono cliccando sul menu *Aggiungi…* e selezionando
**Cartella**:

.. figure:: ../_static/addnewmenu.png
   :align: center
   :alt: add-item-menu-folder.png

   add-item-menu-folder.png

Ora dovresti vedere il pannello *Aggiungi Cartella*:

.. figure:: ../_static/addfolder.png
   :align: center
   :alt: 

E’ necessario compilare il campo Titolo, perchè si tratta di un campo
obbligatorio (come è indicato dal quadratino rosso). Il campo
Descrizione è invece opzionale; potrai sempre tornare indietro al
pannello di modifica se hai necessità di aggiungere una descrizione
alla cartella. Le descrizioni sono utili quando un visitatore utilizza
la ricerca di Plone – nei risultati saranno visualizzati  sia il
Titolo sia la Descrizione del contenuto.

Potrete notare altri tab nella parte superiore:

* **Default**, per inserire i campi Titolo e Descrizione,
* **Categorizzazione**, per specificare le categorie a cui appartiene la
  cartella (conosciute anche come keywords o tag),
* **Date**, per settare il periodo di tempo durante il quale la cartella sarà
  visibile nel sito,
* **Proprietario**, per specificare l'autore e/o i collaboratori
  dell’elemento in questione, 
* **Impostazioni**, per abilitare i commenti, abilitare la navigazione
  precedente/successivo e scegliere se visualizzare il contenuto nel menu di
  navigazione del sito web.

Queste schede sono standard e si trovano anche su altri tipi di
contenuto. Vedremo più nel dettaglio queste schede più avanti in
questo manuale.

Assicurati di cliccare sul bottone **Salva** in basso alla pagina
quando hai finito di inserire le informazioni. Questo completerà il
processo di creazione di una cartella

Guarda un video su `come aggiungere una cartella
<http://dist.plone.org/media/video/plone4-user-manual/foldercreation.html>`_.
