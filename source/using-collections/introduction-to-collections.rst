Introduzione alle Collezioni
============================

Una Collezione in Plone funziona come un report o una query fatta in 
un database. Utilizza le Collezioni per ordinare e visualizzare in modo
dinamico il tuo contenuto.

Una **Collezione** in Plone funziona come un report o una query fata in 
un database. L'idea è di utilizzare una collezione per cercare nel tuo sito web
in base ad un insieme di **Criteri** quali: il tipo di contenuto (pagina, notizia,
immagine), la data di pubblicazione o parole chiave contenute nel titolo, nella
descrizione o nel corpo.

Diciamo che sul tuo sito web hai un ampio catalogo di foto e mappe.
Si possono facilmente visualizzare tutte in una sola volta creando un
`collegamento ipertestuale <http://learnplone.onenw.org/glossary/hyperlink>`_ alla
`cartella <http://learnplone.onenw.org/glossary/folder>`_ dove sono archiviate. 
Inoltre, se avessi organizzato i contenuti in sottocartelle, dovresti anche creare dei
collegamenti diversi per ognuna di esse. Tuttavia, se le immagini e le mappe fossero state inserite
in più cartelle sparse nel sito, questa operazione potrebbe diventare macchinosa.
Inoltre, le cartelle normali non hanno la possibilità di visualizzare contenuti diversi,
provenienti da diverse parti del tuo sito basandosi su criteri come:

-  parole chiave nel titolo
-  data di creazione
-  autore
-  tipo di contenuto

La necessità di visualizzazione i contenuti in una varietà di modi dinamici viene soddisfatta dalle
**Collezioni** (precedentemente note come **Smart Folders** o **Rich
Topic** nelle versioni precedenti di Plone). Le Collezioni di fatto non contengono
elementi come accade in una cartella. Al contrario
sono i **Criteri** stabiliti che determinano quali contenuti far apparire
nella pagina dove è definita la Collezione.

I casi comuni dove applicare le Collezioni sono:

-  Archivio di Notizie
-  Archivio di Eventi
-  Visualizzazione di Foto dato un intervallo di date
-  Visualizzazione di contenuti data una parola chiave

