Contenuti delle cartelle
========================

:Data: 27-11-2012
:Traduzione: Alex Sani
:Impaginazione: Alex Sani
:Revisione:

Il tab Contenuti mostra la lista degli elementi in una cartella. E' il posto
dove eseguire semplici operazioni sugli elementi e dove eseguire azioni come copiare, 
tagliare, incollare, spostare, riordinare, etc.

Il tab Contenuti delle cartelle è come la sezione "Gestione file" o "Risorse del Computer" 
dei pc con Windows e Linux ed il "Cerca" nei Mac OS X, con funzionalità simili.

Cliccando il tab *Contenuti*, come ad esempio per la cartella "Skippers" 
qui sotto, verrà mostrato la scheda *Contenuti*:

.. figure:: ../_static/foldercontents.png
   :align: center
   :alt: folder-contents.png

   folder-contents.png

La scheda *Contenuti* è immediatamente riconoscibile osservando i
check boxes accanto alle voci della lista. Clicca questi check
boxes per selezionare più elementi e per eseguire le funzioni *copia*, *taglia*, *rinomina*,
*elimina* o *cambia lo stato*.

Plone ha una sezione di appunti dove gestisce le operazioni di *copia* e *taglia*. Se selezioni uno 
o più elementi e premi taglia o copia, sarà aggiunto un pulsante incolla in fondo alla scheda 
nella stessa riga dove si trovano gli altri pulsanti. Se a questo punto vai in un'altra
cartella, vi potrai incollare l'elemento. Utilizzando la funzione taglia
, gli elementi rimangono nella cartella sorgente -- non scompariranno -- 
finchè non saranno incollati da un'altra parte.

Quando si *Rinominano* i contenuti, verrà mostrata una scheda dove inserire un nuovo valore
per il *nome breve* (o *id*) dell'elemento , così come per il *titolo*. La
differenza tra il *nome breve* ed il *titolo* diventa evidente solo quando
si utilizza la funzione rinomina, perchè Plone crea automaticamente il
*nome breve* dal *titolo* nella maggior parte dei siti Plone. Ma la funzione
rinomina deve mostrarti sia il *nome breve* sia il *titolo*, perchè 
normalmente vorrai modificare entrambi per ottenere una modifica completa. Considera il
seguente esempio:

.. figure:: ../_static/renameitem.png
   :align: center
   :alt: rename-item.png

   rename-item.png

Se vuoi modificare il titolo in "Long-tailed Skippers," vorrai
cambiare anche il nome breve in "long-tailed-skippers." In questo modo i due attributi saranno in ordine
e corretti, così che l'URL dell'elemento, l'indirizzo web
, sarà aggiornato rispetto all'elemento stesso. Nota che il
nome breve non deve contenere spazi. Utilizza i trattini al posto degli spazi
e, se non ce ne sono, fai una copia precisa del titolo. Inoltre, usa
solo lettere minuscole per il nome breve. Guarda la pagina "`What's in a Web
Name? <http://plone.org/documentation/manual/plone-4-user-manual/adding-content/whats-in-a-web-name>`_"
per una descrizione di come Plone gestisce gli indirizzi web e i nomi
brevi. Il seguente video include anche la funzione rinomina:

`|image11| <http://media.plone.org/LearnPlone/Copy,%20Paste,%20Cut,%20etc.swf>`_
Guarda un video con Plone 2 che include la funzione `rinomina di un
elemento <http://media.plone.org/LearnPlone/Copy,%20Paste,%20Cut,%20etc.swf>`_.

L'operazione *cancella* è semplice. Clicca per selezionare uno o più
elementi, in seguito premi il pulsante cancella e gli elementi saranno cancellati.

L'operazione *cambia stato* offre un ottimo modo per cambiare lo stato di
pubblicazione delle cartelle selezionate e dei loro contenuti se hai selezionato
l'opzione corrispondente. Nel seguente esempio, lo stato di pubblicazione della cartella
"Long-tailed Skippers" sarà modificato. Selezionando 
"Includi gli elementi contenuti" il cambiamento dello stato avrà effetto anche su tutto
il suo contenuto. Non dimenticare che, ad esempio, tre cartelle e tutto il loro 
contenuto possono essere pubblicati, nascosti, etc. in un solo colpo.

Utilizza *Shift-click* per selezionare un intervallo di elementi. Questo è molto utile
in una cartella con più di una dozzina di elementi e risulta indispensabile
in cartelle con centinaia di oggetti.

.. figure:: ../_static/advancedstatepanel.png
   :align: center
   :alt: 

In aggiunta a queste operazioni, il riordinamento può essere fatto
in maniera naturale con il mouse, come descritto nella sezione successiva.

